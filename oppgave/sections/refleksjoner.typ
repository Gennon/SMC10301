= Refleksjoner

Kurset har vært overraskende lærerikt og jeg har fått en dypere forståelse for finansverden som var hovedmålet for meg. Overraskende nok så har jeg også forstått at den unike kompetansen jeg sitter på fra tech-siden vil kunne bidra sterkt til at selskapet jeg jobber for kan gjennomføre en digital transformasjon. Ved at jeg sitter i en ledende stilling i dag så tenker jeg at det vil være enklere for meg å kunne bidra til transformasjonen når jeg nå har gjennomført dette kurset og har fått en dypere forståelse for hva som kreves som leder.

En annen kuriositet er at jeg har startet å investere i kryptovaluta og har fått en dypere forståelse for hva som kreves for å kunne bruke kryptovaluta i hverdagen. På nåværende tidspunkt så har investeringen også gått i pluss, noe som er en fin bonus. Her vil jeg trekke frem at kurset har gitt meg en dypere forståelse og innsikt som gjorde at jeg ønsket å lære mer.

Alt det faglige innholdet har vært veldig interessant og lærereikt. Det jeg ønsker at kan forbedres er at det er noe rotete og vanskelig å navigere i kurset. Det er flere nettsider og plattformer som brukes og det er ikke alltid like lett å vite hvor informasjonen lå når man ønsker å finne tilbake til den. Spesielt etter at eksamensoppgaven ble lagt ut så er det flere kilder og ressurser som forteller hvordan oppgaven skal skrives og hva som kreves. Her bør det være ett enkelt notat som forklarer godt hva de formelle kravene er. I dag står noe her og noe annet der. 



