= Organisatoriske utfordringer


== Ombygging, nedbygging eller oppbygging

Selskapene som skal gjennomføre en digital transformasjon må ta stilling til om de skal bygge om organisasjonen eller systemer, bygge ned eksisterende eller bygge opp nye. Det er mange faktorer som spiller inn i denne vurderingen, blant annet kostnader, tid og risiko. Det er også viktig å vurdere hvordan endringene vil påvirke ansatte og kunder.

Skal man bygge om eksisterende systemer eller organisasjonen, kan det være en tidkrevende og kostbar prosess. Det kan også være vanskelig å få ansatte til å akseptere endringene, spesielt hvis de er vant til å jobbe på en bestemt måte. På den annen side kan det å bygge ned eksisterende systemer eller organisasjonen føre til tap av verdifull kompetanse og erfaring. Nedbemanninger kan også føre til lavere moral og motivasjon blant ansatte, noe som kan påvirke produktiviteten og kvaliteten på arbeidet som allerede utføres.

== Kompetansegap

Fintech selskaper har en fordel der de kan starte å utfordre ved å benytte helt ny teknologi i et greenfield prosjekt. For å kunne holde stand til utfordrerne så er det vesentlig for banker å sette seg inn i ny teknologi fortløpende #cite(<financialTimes>). Ansatte, og der spesielt ledere, må lære om nye teknologier og endringsprosesser for å være gode endringsagenter i organisasjonen #cite(<endringsagent>) #cite(<changeAgent>). 50% av toppledere i en undersøkelse sier at de fokuserer mest på å beholde ansatte samt fokusere på kompetansegap de neste årene #cite(<accenturePulseChange>).

== Motstand mot endring

For at bankene skal kunne gjennomføre en digital transformasjon så innebærer det mange endringer i organisasjonen og det legger press på ansatte og ledere til å kunne tilpasse seg. 90% av toppledere sier i en undersøkelse at de forventer vesentlige endringer eller en total transformasjon i tiden fremover, hvor hovedvekten er innenfor teknologi #cite(<accenturePulseChange>). Endringer er de fleste motstandere av og det er mange grunner til at mennesker er motstander av endringer, blant annet dårlig erfaring fra tidligere forsøk eller at man føler kunnskapen ikke strekker til #cite(<fearOfChange>) #cite(<fearOfChange2>). 

== Kultur

Eksisterende kultur i organisasjonen kan være en hindring for endring ved at det er vanskelig å endre tankesett og at ansatte er motstandere av endringer. Det kan være at man har gamle måter å jobbe på som ikke er tilpasset dagens teknologi, at teamet er lite tverrfaglig og at det er lite samarbeid mellom avdelinger, typisk silo tenkning. 


== Lederskap

Ledere på alle nivåer har en viktig rolle i å skape en kultur for endring og innovasjon. De må være åpne for nye ideer og tilnærminger, og oppmuntre ansatte til å ta risiko og eksperimentere med nye løsninger. Ledere må også være i stand til å kommunisere visjonen for endringen og motivere ansatte til å delta i prosessen. 
Dette er en vanskelig oppgave for ledere, da de ofte er vant til å jobbe i en tradisjonell bankkultur som kan være motstandsdyktig mot endring. Ledere må være i stand til å navigere i denne kulturen og finne måter å engasjere ansatte på, samtidig som de opprettholder fokus på forretningsmålene.  