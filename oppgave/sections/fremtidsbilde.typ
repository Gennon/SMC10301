= Fremtidsbilde

== Platformmodell og kundeinnsikt

Selskaper som Klarna kan defineres som platformselskaper, en forretningsmodell som utnytter nettverkseffekter og skaper verdi ved å koble sammen ulike aktører i et økosystem. Det gjør Klarna ved at de tilbyr en plattform for betaling og finansiering #cite(<klarna>) som gjør det enklere for forbrukere og bedrifter å handle på nettet. De tilgjengeliggjør informasjon om produkter for forbrukere, gir de tilgang til merverdi om produktene som vurderinger og prishistorikk, og gir dem muligheten til å sammenligne priser og produkter fra ulike nettbutikker. Klarna tilbyr også finansieringsløsninger som gjør det enklere for forbrukere å handle på nettet, og gir dem muligheten til å betale i avdrag eller utsette betalingen. Dette kan føre til økt salg for nettbutikkene og en bedre kundeopplevelse for forbrukerne.

Ved å tilby en plattform for betaling og finansiering, kan Klarna også samle inn store mengder data om forbrukernes atferd og preferanser. Dette gir dem muligheten til å tilby mer målrettede og relevante produkter og tjenester, noe som kan føre til økt kundelojalitet og høyere inntekter. Klarna kan også bruke denne informasjonen til å utvikle nye produkter og tjenester som bedre møter kundenes behov.


== Reguleringer

Reguleringer som PSD2 og PSD3 åpner opp for økt konkurranse i finansnæringen ved å tillate tredjepartsleverandører å få tilgang til bankdata og tilby betalingsløsninger. Dette har ført til en økning i antall fintech-selskaper som tilbyr innovative løsninger og tjenester, noe som kan utfordre tradisjonelle banker. PSD2 og PSD3 har også ført til økt fokus på sikkerhet og personvern, noe som er viktig for å bygge tillit mellom forbrukere og finansinstitusjoner.

En fordel, for platformselskaper ved innføringen av PSD3, er at det legger premisser for bankene til å utvikle API-er som følger en standardisert tilnærming #cite(<psd3>), noe som kan gjøre det enklere for fintech-selskaper å integrere med bankene. PSD3 er planlagt å bli innført innen 2030.


== Transaksjonskostnader

Ved å utnytte API-er for banktransaksjoner og betalinger så kan platformselskaper som Klarna tilby merverdi til kundene ved å gi dem en oversikt over sine økonomiske data i bytte mot at selskapet kan benytte data til å analysere brukernes atferd og preferanser. Ser man litt frem i tid så er det mulig at Klarna kan tilby en mulighet til å forutse forbrukernes behov og tilby dem produkter og tjenester som er skreddersydd for dem slik Amazon har prøvd i mange år #cite(<amazonPredict>) #cite(<amazonPatent>). Ved å feks bruke data til å se når forbrukerne får lønn og når de bruker penger så kan Klarna tilby dem produkter og tjenester som er tilpasset deres økonomiske situasjon. Dette fører til at det blir lavere transaksjonskostnader i form av at det blir enklere for forbrukerne å handle på.

== Kryptovaluta og betalingsløsninger

Klarna tilbyr en brukervennlig betalingsløsning som forenkler netthandel ved å gi forbrukere muligheten til å betale i avdrag eller utsette betalingen. I fremtiden kan det være sannsynlig at selskaper som Klarna vil inkludere kryptovaluta som en del av sine betalingsalternativer eller gjøre konverteringen mellom krypto og vanlig valuta slik Stripe gjør i dag #cite(<stripeStablecoin>) #cite(<stripeOnramp>). Dette kan forståes basert på følgende utsagn av Klarna sin administrerende direktør: #quote(
  attribution: [#cite(<klarnaSeb>)],
)[Ok. I give up. Klarna and me will embrace crypto! More to come.]
Klarna har potensial til å utfordre tradisjonelle banker ved å tilby innovative betalingsløsninger og redusere transaksjonskostnader #cite(<cryptoFees>). Selv om kryptovaluta som betalingsløsning foreløpig har hatt begrenset fokus i Norge #cite(<cryptoassets>), kan Klarna ved å implementere dette, tiltrekke seg kunder som ønsker å integrere kryptovaluta i sin daglige økonomi.

